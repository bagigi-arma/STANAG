# BAGIGI STANAG

Questo è un repository creato per contenere gli STANAG Bagigi, una collezione di procedure operative comuni tra i vari clan e comunità del simulatore militare "Arma 3", appartenenti al "Network Bagigi" (ulteriori informazioni sul [Server Discord della Comunità Bagigi](https://discord.gg/vzJGTCaJxb)).

Queste procedure (anche denominate "STANAG") coprono vari aspetti della simulazione militare, per esempio tattiche di fanteria, procedure di comunicazione e modi di pianificare operazioni ad armi combinate.

Ogni STANAG è raccolto in una pagina formattata in formato `.md`, mediante l'utilizzo dei framework [MkDocs](https://www.mkdocs.org/) e [Material for MkDocs](https://squidfunk.github.io/mkdocs-material/).

## Come contribuire

I membri del Network Bagigi sono invitati a contribuire attivamente alla costruzione degli STANAG, ampliando la documentazione esistente con nuove pagine o rimodellando quelle esistenti.

Per discutere e trovare il "minimo comune standard" utile al network viene usato il canale forum `stanag-bagigi` nel nostro Discord, in cui si trova un thread dedicato ad ogni pagina/sezione presente in questo repository.

Per contribuire effettivamente alla scrittura delle pagine, potete premere l'opportuno tasto "modifica" in cima alla stessa, dovrete poi usare comuni metodi di collaborazione mediante "Pull Request" di GitHub per inviarci la vostra modifica, che potremo poi discutere ulteriormente e integrare. Qui alcuni [riferimenti su come maneggiare il formato dei file](https://squidfunk.github.io/mkdocs-material/reference/).

Per modifiche più sostanziali come l'aggiunta di nuove pagine e/o per verificare la corretta applicazione di formattazione più complessa, conviene clonare [il proprio Fork](https://github.com/bagigi-arma/STANAG/fork) localmente con un programma come [GitHub Desktop](https://desktop.github.com/download/), importare [le librerie python necessarie](https://squidfunk.github.io/mkdocs-material/getting-started/#with-pip) e poi [avviare un server locale di preview](https://squidfunk.github.io/mkdocs-material/creating-your-site/#previewing-as-you-write).
